# Stofnskrá málefnahóps um borgaralaun

Settur hefur verið á stofn málefnahópur Pírata um borgaralaun.
Markmið hópsins er að afla upplýsinga um mögulegar útfærslur borgaralauna og samhliða breytingar á almannatryggingakerfinu.

## Efnistök
Málefnahópnum er ætlað að afla upplýsinga um leiðir að útfærslu borgaralauna og grófar áætlanir að innleiðingu þeirra.

Í skýrslu hópsins skulu að lágmarki koma fram fyrir hverja kannaða leið áætluð útgjöld vegna borgaralauna, áætlaður kostnaður við umsýslu borgaralauna, og áætlaðar breytingar á kostnaði vegna reksturs almannatryggingakerfisins og annarra fjárstuðningsstofnana ríkisins.

Hópurinn skal kanna að minnsta kosti eftirfarandi möguleika á fjármögnun borgaralauna:

1. Neysluskattur / Virðisaukaskattur
2. Tekjuskattur
3. Fjármagnstekjuskattur

Þá skal hópurinn einnig athuga í tillögum sínum hvort leggja eigi niður, sameina eða breyta með öðrum verulegum hætti rekstri eftirfarandi stofnana:

1. Íbúðalánasjóður
2. Sjúkratryggingar Íslands
3. Tryggingastofnun ríkisins
4. Vinnumálastofnun
5. Ríkisskattstjóri
6. Seðlabanki Íslands
7. Tollstjóri
8. Lánasjóður íslenskra námsmanna

Enn fremur skal hópurinn kanna hvort grundvöllur sé fyrir breytingum á fyrirkomulagi lífeyrissjóðakerfisins samhliða innleiðingu borgaralauna.

## Afrakstur

Gert er ráð fyrir að skýrsla hópsins um niðurstöður upplýsingaöflunar verði hið eina sem hópurinn leggur fyrir Pírata í starfslok.

## Tímamörk

Hópurinn skal skila niðurstöðum sínum eigi síðar en í apríl 2016.
