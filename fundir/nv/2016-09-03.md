# Fundur kjördæmisráðs í Norðvesturkjördæmi

## 3. september 2016

Fór fram í gegnum talky.io.

Viðstaddir eru:

- Elís Svavarsson, fulltrúi Pírata á Vesturlandi
- Herbert Snorrason, fulltrúi Pírata á Vestfjörðum
- Jóhann Kristjánsson, kosningastjori Pírata

Fundur settur kl. 13:10

 1. Umræða um það hvort endurtaka eigi prófkjörið í heild eða eingöngu kosningu, þ.e. hvort bjóða eigi nýjum frambjóðendum tækifæri til að skrá sig til leiks.

    Sameiginlegur skilningur allra sem tekið hafa þátt í prófkjörsferlinu hefur verið að um sé að ræða endurtekningu á kosningunni eingöngu.
    Ekki hafi verið gert ráð fyrir að endurtaka allt ferlið.
    Tímaþröng geri kjördæmisráði ómögulegt að taka ákvörðun um annað á þessum tímapunkti.

 2. Tillaga að ályktun um framkvæmd endurtekningar á kosningu á framboðslista.

    Breytingartillaga: Bætt inn orðinu 'aðeins' á undan 'þeir frambjóðendur sem ekki hafa hafnað'. Samþykkt samhljóða.
    
    Tillagan samþykkt samhljóða með orðnum breytingum, og hljóðar þá svo:

    > Með tilvísun til

    > - samþykktra reglna um framkvæmd kjörs á framboðslista Pírata í Norðvesturkjördæmi fyrir kosningar í október 2016

    > og hliðsjón af

    > - synjun framboðslista í opinni kosningu meðal allra Pírata

    > ályktar kjördæmisráð Pírata í Norðvesturkjördæmi að fram skuli fara önnur röðunarkosning á framboðslista Pírata í Norðvesturkjördæmi.

    > Í þeirri kosningu skulu hafa kjörgengi aðeins þeir frambjóðendur í fyrri kosningunni sem ekki hafa hafnað því sérstaklega að taka þátt í endurtekt.
    > Atkvæðisrétt skulu hafa allir sem skráðir voru sem meðlimir Pírata þrjátíu dögum eða meira fyrir upphaf fyrri kosningar, þ.e. 9. júlí 2016 eða fyrr.
    > Kosning skal fara fram í gegnum rafrænt kosningakerfi Pírata, og hefjast á miðnætti mánudaginn 5. september 2016 og ljúka á hádegi miðvikudaginn 7. september 2016. (ISO 8601: 2016-09-05T00:00Z/07T12:00Z)

 3. Þátttakendur í endurtekningarkosningu.

    Kjördæmisráð hefur haft samband við alla frambjóðendur og óskað eftir að þeir gefi upp hvort þeir hyggist taka þátt í endurtektarkosningu.

    Hafnað hafa:

    - Elís Svavarsson
    - Hafsteinn Sverrisson
    - Halldóra Sigrún Ásgeirsdóttir
    - Herbert Snorrason
    - Þórður Guðsteinn Pétursson
    - Þráinn Svan Gíslason

    Fjölnir Már Baldursson óskaði eftir umhugsunarfresti.
    Aðrir frambjóðendur taka þátt í endurtektarkosningu.

 4. Tillaga um eftirfarandi erindi til framkvæmdaráðs um framkvæmd endurtektarkosningar:

    > Kjördæmisráð Pírata í Norðvesturkjördæmi óskar eftir því að framkvæmd endurvals á framboðslista fari fram með sem minnstum kröfum á frambjóðendur.
    > Sérstaklega er óskað eftir því að ekki verði lögð sú kvöð á frambjóðendur að endurnýja framboð sitt í kosningakerfi flokksins, heldur verði þeim bætt í kosningu af þeim sem halda utan um kerfið.
    > Kjördæmisráð hefur þegar haft samband við alla frambjóðendur.
    > Til að einfalda þetta ferli lýsir kjördæmisráð yfir stuðningi við ósk Herberts Snorrasonar um endurnýjaðan aðgang að tölvukerfum flokksins, en með þeim hætti er kleift að halda álagi á aðila utan ráðsins í lágmarki.

    Samþykkt samhljóða að senda svohljóðandi erindi til framkvæmdaráðs.

Engin önnur mál lágu fyrir kjördæmisráði.

Fundi slitið kl. 13:41.
